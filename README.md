# personal-website


## Dag 1

Vandaag was een productieve dag. Ik heb twee cursussen gevolgd, namelijk over *scroll-driven animations* en *view transitions*. Deze duurden samen ongeveer twee uur. Tijdens deze cursussen ontdekte ik wat er allemaal mogelijk is met animaties op een website. Hoewel ik de basis begrijp, vind ik het nog steeds lastig om te bedenken hoe ik deze technieken precies kan toepassen.

Na de cursussen heb ik ongeveer een uur besteed aan het nadenken over mijn project. Ik maakte verschillende schetsen en bedacht hoe ik mijn website wil opbouwen. Daarna ben ik ongeveer drie uur bezig geweest met het maken van een eerste begin aan de code.

Al met al heb ik veel geleerd vandaag. Vooral over scroll-driven animations heb ik nieuwe inzichten gekregen, ook al moet ik daar nog verder mee oefenen. Morgen wil ik verder werken aan mijn website. Mijn doel is om de snaren te laten functioneren als knoppen en eventueel extra interactieve elementen toe te voegen.


## Dag 2

Vandaag heb ik hard gewerkt aan mijn website. Ik heb een popover toegevoegd aan een van de snarenknoppen. Dit was niet makkelijk en kostte behoorlijk wat tijd, maar uiteindelijk is het gelukt en werkt het nu goed. Daarnaast heb ik ook een workshop over responsive design gevolgd, die ongeveer een uur duurde.

Het stylen van de snaren en het maken van een goede interactie nam bijna de hele dag in beslag. Het was soms lastig, maar ik heb er veel van geleerd. Zo weet ik nu hoe ik popovers kan gebruiken binnen mijn project.

Ik ben tevreden met wat ik vandaag heb bereikt. Morgen ga ik verder met het toepassen van popovers op alle snaren en wil ik deze vullen met passende content, zodat de website nog informatiever en interactiever wordt.

# WEEK 1
Deze week zijn we begonnen met de minor Web. We hebben de opdracht gekregen om een website te maken waarin we onszelf voorstellen.

De eerste twee dagen waren een beetje stressvol, omdat we tijdens het werken ook verschillende workshops kregen. In deze workshops kwamen soms nieuwe dingen voorbij, maar ook onderwerpen die ik eigenlijk al kende, maar was vergeten. Daardoor merkte ik dat ik veel was kwijtgeraakt van wat ik in eerdere webvakken had geleerd, en dat maakte me soms best onzeker. Gelukkig kon ik Sanne om hulp vragen wanneer dat nodig was.

Deze week heb ik ook nieuwe dingen geleerd, zoals popovers, scroll-animaties en view transitions. Deze technieken vind ik supervet en ik wil hier graag nog veel meer over leren.

Na vrijdag voelde ik me een stuk rustiger, omdat de knoppen (snaren) nu functioneel zijn en ik al een begin heb gemaakt met de styling. Daardoor begint mijn website echt ergens op te lijken, en daar ben ik trots op.

Daarnaast hebben we ook bij elkaar mogen kijken. Ik heb veel mooie en sterke projecten gezien, en sommige klasgenoten hebben al ontzettend veel neergezet. Dat was erg inspirerend om te zien.
